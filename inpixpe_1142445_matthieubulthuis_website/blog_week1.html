<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Blog week 1 Matthieu Bulthuis</title>
  </head>
  <body>
    <h1>Blog week 1 Matthieu Bulthuis</h1>
    <h2>Leerdoelen</h2>
    <h3>Leerdoel 1. Wat kan ik met Javascript?</h3>
    <h4>Specific</h4>
    <p>
      Als eerste leerdoel heb ik voor mijzelf gesteld dat ik wil leren hoe ik
      een compleet interactieve website kan opzetten. Momenteel heb ik namelijk
      wel al een redelijke basis van HTML en CSS, maar ik wil graag leren hoe ik
      dit kan doen met behulp van Javascript. Ik kijk zeer uit naar de
      verschillende mogelijkheden die er zijn als ik dat ga combineren.
    </p>
    <p></p>
    <h4>Measurable</h4>
    <p>
      De beste manier om dit te meten is door te kijken naar wat voor
      eindproduct ik neerzet aan het einde van deze module. Ik ben van plan om
      in de vakantie tijd te nemen om een extra cursus te volgen om mijn kennis
      van Javascript te vergroten.
    </p>
    <h4>Achivable</h4>
    <p>
      Dit leerdoel lijk mij zeer haalbaar. Dit vanwege het feit dat er tijdens
      de lessen al tijd besteed zal worden aan Javascript en ik daarnaast ook
      nog tijd ga nemen om er meer over te leren zodat ik deze kennis kan
      toepassen.
    </p>
    <h4>Relevant</h4>
    <p>
      Dit leerdoel is zeer relevant aangezien ik de kennis die ik opdoe op
      school hopelijk op deze manier kan verdiepen. Hierdoor versterk ik mijn
      portfolio aan gemaakte opdrachten in het maken van interactieve
      programma's
    </p>
    <h4>Testable</h4>
    <p>
      Dit leerdoel is te testen door te kijken naar mijn geleverde eindproduct
      en aan een extra website die ik hoop te kunnen maken tijdens deze module.
      Deze website zal ik tegen het einde van de module hopelijk met jullie
      kunnen delen als bewijsstuk van het halen van dit leerdoel.
    </p>
    <h3>Leerdoel 2. Werken vanuit minimal viable product (mvp)</h3>
    <h4>Specific</h4>
    <p>
      Dit leerdoel klinkt misschien nog een beetje vaag maar ik ga mijn best
      doen om het duidelijk uit te leggen. Vanwege de groep waarin ik nu deze
      opdrachten doe, later zal ik dat wat verder uitleggen, ben ik zeer
      enthousiast en ambitieus. Dit leid er alleen toe dat ik te ambitieus wil
      zijn en te hogen eisen stel aan mijzelf en aan de groep. Dit kan
      natuurlijk in projecten tot problemen leiden vanwege het feit dat een
      deadline of doelstelling niet behaald wordt als de oplossing te ambitieus
      is en te veel tijd kost. Ik wil zelf graag kritisch blijven op de ideeën
      die wij als groep hebben zodat alles haalbaar blijft. Ik moet dus een
      balans vinden tussen ambitie en haalbaarheid want ik wil wel zo veel doen
      als ik kan, maar het moet wel te doen zijn met de kennis die ik heb en het
      tijdframe dat is gesteld. Aan de andere kant moet ik oppassen dat ik niet
      te terughoudend ben, want dan voldoet het eindproduct niet aan de gesteld
      eisen.
    </p>
    <h4>Measurable</h4>
    <p>
      Dit is te meten aan de hand van de eindresultaten die wij als groep
      opleveren in combinatie met de blogs die iedere week gemaakt dienen te
      worden. Het eindresultaat moet namelijk nog steeds voldoen aan de eisen
      van de opdracht en de blogs zullen aangeven welke beslissingen er zijn
      gemaakt. In deze blogs zal ik dan ook aangeven welke keuzes er zijn
      gemaakt met betrekking op haalbaarheid.
    </p>
    <h4>Achivable</h4>
    <p>
      Dit leerdoel is zeer haalbaar vanwege het feit dat er in deze opdracht
      genoeg dingen zijn om keuzes over te maken waarbij haalbaarheid een grote
      rol speelt. Er zijn genoeg deadlines om te behalen en gespreksmomenten
      waarbij de groep besluiten moet nemen over grote en kleine dingen.
    </p>
    <h4>Relevant</h4>
    <p>
      Dit leerdoel is naar mijn idee relevant aangezien iedere opdracht een
      niveau van haalbaarheid heeft. Mijn ambitie om graag het beste resultaat
      neer te zetten blijft een ding dat ik nu onder controle wil krijgen
      voordat ik mijzelf in de vingers snij.
    </p>
    <h4>Testable</h4>
    <p>
      Zoals al aangegeven in de onderdelen measureable en achievable zijn er
      genoeg momenten om te testen of ik dit leerdoel haal of niet. Specifiek
      gaat het hier om de blogs en het eindproduct dat wij opleveren. Aan de
      hand daarvan zal hopelijk duidelijk zichtbaar zijn of ik vooruitgang heb
      gemaakt in dit leerdoel of niet.
    </p>
    <h3>
      Leerdoel 3. Kunnen erkennen dat ik vastloop en weten welke stappen ik moet
      ondernemen als ik vastloop
    </h3>
    <h4>Specific</h4>
    <p>
      Dit leerdoel is een specifiek iets voor mij in de opleiding, maar ook
      persoonlijk. Ik ben iemand die snel dingen naast zich neer kan leggen en
      niet snel hulp zoekt omdat ik van mening ben dat ik het zelf moet kunnen.
      Dit zorgt ervoor niet alleen voor dat ik niet snel dingen deel met andere,
      maar ook dat ik niet snel om hulp vraag. Dit schijnt ook een beetje door
      in het maken van projecten. Ik blijf mijzelf tegen een probleem aangooien
      totdat ik eruit kom of het te laat is om hulp te vragen.
    </p>
    <h4>Measurable</h4>
    <p>
      Nu de vraag. Hoe is dit te meten? Het antwoord is simpel. In deze blogs
      zal ik iedere week aangeven welke opdrachten ik heb gemaakt, of ik tegen
      problemen aanliep en hoe lang het duurde voordat ik hulp vroeg of dat ik
      het zelf had opgelost. Dit zal ik dan eventueel doen aan de hand van
      screenshots die ik maak van berichten die ik plaats in de chats met mijn
      groep. Daarnaast zal ik ook proberen een lijst te maken van stappen die ik
      onderneem als ik tegen problemen aanloop.
    </p>
    <h4>Achivable</h4>
    <p>
      Ik kan er natuurlijk niet vanuit gaan dat ik dit in de tijd van deze
      module kan leren, maar ik kan er wel al beter mee om leren gaan. Het is
      mogelijk om een eerste stap te nemen om dit doel te bereiken door bij te
      houden wat ik gedaan heb in verschillende situaties en of dit de juiste
      aanpak was of niet. Dit is niet alleen goed om te doen voor huidige
      leerervaring, maar ook om later nog terug te kunnen lezen als ik wil
      kijken naar mijn voortgang.
    </p>
    <h4>Relevant</h4>
    <p>
      Dit is relevant aangezien ik later waarschijnlijk ook in groepen ga
      werken. Bovendien leert dit mij ook om niet te denken dat ik het beter kan
      dan anderen. Ik kom zeker nu nog een beetje over als iemand die denkt
      alles te weten. Zelfs terwijl ik dit typ is er iets dat tegen mij zegt dat
      ik ook alles al weet van wat we in de eerste week van deze module hebben
      gehad, terwijl ik dondersgoed weet dat dat niet het geval is. Er zijn
      altijd dingen om te leren of om te herhalen zodat ik zeker ervan kan zijn
      dat ik het door heb en goed heb onthouden.
    </p>
    <h4>Testable</h4>
    <p>
      Mijn voortgang op dit onderdeel zal iedere keer weer getest worden als ik
      met een groep aan een opdracht bezig ben. Ieder onderdeel dat ik moet
      maken is een test als ik er niet uit kom. Docenten kunnen dit ook testen
      door direct aan mij te vragen wat de stappen zijn als ik ergens niet
      uitkom. Als het ware zou ik mentaal een beslisboom moeten hebben die mij
      helpt met het bespreken van moeilijke opdrachten met de juiste personen.
    </p>
    <h2>Inhoudelijke weekblog</h2>
    <h3>Proces</h3>
    <p>
      Toen we met onze projectgroep als eerste gingen nadenken over wat we
      zouden doen met het onderwerp, waren we het al vrij snel eens. We hielden
      een korte brainstormsessie waaruit de volgende ideeën kwamen: tosti,
      adventure, minecraft, gta, pokemon. We hadden voor al deze thema's al een
      concept bedacht hoe we de escape room konden maken.
    </p>
    <p>
      Daarna werd er verteld dat we moesten kiezen uit een bepaalde doelgroep.
      Wij kozen er toen voor om de doelgroep van 12-16 te kiezen. Hierna kwamen
      we vrij snel op het onderwerp Among Us uit. We begonnen gelijk na te
      denken over de verschillende manieren om de opdrachten uit te laten voeren
      voor de escape room. We kamen heel snel tot de conclusie dat we
      verschillende opdrachten uit het spel van among us wouden kopieren.
      Hieronder vallen de verschillende taken die "wires", "getallen ordenen",
      "reactor" en "simon says" heten.
    </p>
    <p>
      Ook is ervoor gekozen om op de webpagina een onderscheid te laten maken
      tussen een verliezerspagina en een winnerspagina. Het beeld dat je krijgt
      komt overeen met een winst of verliesscherm dat je krijgt als je wint of
      verliest in het spel. We gaan nog kijken of we het voor elkaar krijgen om
      dat te doen op de Pi's en of wij het onszelf dan niet te moeilijk gaan
      maken.
    </p>
    <h3>Onderbouwde keuzeontwerpen</h3>
    <p>
      We waren het als groep al vrij snel eens over het onderwerp. Among us. Een
      game die begon als een kleine social deduction game, maar die nu is
      uitgegroeid tot een van de grootste rages met behulp van covid. De kleuren
      van de menu's uit Among Us zullen ook de basis vormen voor onze website
      waarin de individuele websites dan hetzelfde concept hebben, maar dan in
      combinatie met de persoonlijke kleuren die de speler zelf kiest uit de
      character selection. Ik ben momenteel aan het proberen om ervoor te zorgen
      dat de website de mogelijkheid heeft om de bewegende sterren van Among Us
      te laten zien als er een speler in de ruimte wordt gegooid, maar ik ben
      nog aan het uitvinden of dat ook echt lukt of niet.
    </p>
    <h3>Realisatie</h3>
    <p>
      Momenteel zijn we nog niet heel ver met het maken van alles dat we willen.
      We zijn nu eerst bezig met het bedenken van concepten zodat we een beetje
      een duidelijk beeld hebben van wat we precies willen en hoe we dat kunnen
      doen. Tot op dit moment lijkt alles goed te realiseren, maar in de loop
      van het project zou dat natuurlijk kunnen veranderen.
    </p>
    <h3>Samenwerking</h3>
    <p>
      De samenwerking van deze groep loopt echt heel goed. De hele groep kende
      elkaar al voor de start van dit project en we hebben allemaal heel veel
      zin in dit project. We zijn gemotiveerd om te presteren en iedereen doet
      actief mee met de brainstormsessies en we communiceren veel met elkaar.
      Tijdens de lessen en daarbuiten. We hadden gelijk een teams-groep
      aangemaakt waarin we dingen bespreken die niet lang besproken hoeven te
      worden. Ik heb samen met de groep afgelopen dinsdag een vergadering gehad
      waarin we door het hele opdrachtendocument zijn gegaan, waarin we alle
      opdrachten door zijn gegaan om die samen te vatten en in punten te
      verwerken in het plan van aanpak. Ik zie deze groep hele goede resultaten
      halen. Alleen is het wel belangrijk om te blijven letten op de
      haalbaarheid van al onze ideeën.
    </p>
    <h2>Verdiepingsvragen</h2>
    <h3>Wat heb ik geleerd en/of ga ik nog leren?</h3>
    <h4>
      Welke belangrijke programmeertalen zijn goed te combineren met elkaar?
    </h4>
    <p>
      Hierop heb ik een half antwoord momenteel. Momenteel zijn we aan het leren
      dat we HTML, CSS en Javascript kunnen combineren, maar ik ben heel
      nieuwsgierig naar welke andere mogelijkheden er nog zijn. Ik heb deze
      vraag dus ook als een vraag die ik nog heb en graag beantwoord wil hebben.
    </p>
    <h4>Heb ik meer interesse in front-end of back-end coderen?</h4>
    <p>
      Deze vraag wil ik nog onderzoeken voor mijzelf. Ik ben nu met het maken
      van de website in HTML bezig en dat vind ik opdracht heel leuk om te doen,
      maar ik weet ook dat ik het heel erg leuk vond om de back-end van
      applicaties te programmeren. Tot slot heb ik ook al ervaren dat ik het
      analyseren van gegevens ook zeer leuk vind om te doen, al denk ik dat die
      het minst leuk is van al deze onderdelen. Ik hoop in de rest van het jaar
      wel wat meer uit te vinden wat ik liever doe. Aan de hand daarvan hoop ik
      dan in de toekomst een juiste keuze te kunnen maken over de richting die
      ik wil nemen binnen dit vakgebied.
    </p>
    <p>
      Beide van mijn verdiepingsvragen zijn dingen die ik heb geleerd over
      mijzelf en mijn interesse, maar ook dingen die ik nog verder moet
      onderzoek/beantwoorden. Om deze reden zou ik willen stellen dat deze
      voldoen aan het benoemen van 2 vragen die ik heb en 2 zaken die ik heb
      ontdekt. Uiteraard zal ik beide van deze zaken proberen verder uit te
      zoeken in deze modulen om zo nog meer van mijn interesse, de opleiding en
      het vakgebied te leren.
    </p>
  </body>
</html>
